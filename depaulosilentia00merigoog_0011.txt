..2-

Pars Ι.

De Pauli Silentiarii vita.

Priusquam ad ipsa Pauli carmina accedam, quae de
poetae vita enucleari possint, quamvis pauca proferam3
quem vixisse sub Iustiniana imperatore cum ex duobus
veterum testimoniis tum exipsius poetae carminibus satis
perspicitur.

Proficiscendum autem est a Pauli poematia, atque
primum quidem exponemus, quo tempore ortum sit maius
illud carmen continuis hexametris de magna Byzantii ecclesia,
Hagia Sophia, scriptum. Quod praeclarissimum templum
ab omnium aetatum viris doctis, sive ei Constantinopolis
aedificia in historiis leviter tantum perstringentes comme-
moravere sive ea monograpbiis accuratius descripsere,
summis semper laudibus extollebatur. Nec mirum, nam non
solum insigni maiestate et praestantia sed etiam fortunae
vicissitudinibus ecclesia illa omnium advertebat animos,
neque enim raro aut naturae aut immanium hominum sedi-
tionibus maxima in pericula vocabatur1), velut eodem
'Iustiniano imperatore bis diruta ac restituta est. Primum
enim postquam anno p. Ohr. n. 532 Prasinorum factio, quae
contra imperatorem rebellaverat2), ignibus subiectis maxi-
mam ecclesiae partem delevit, iustinianus denuo earn exstruxit,
ut quinque post annos (a. 537) consecrar·etur³).

Sed non ita multo post, a. XXXII imperii iustinianei,
cum paulo ante ecclesia ingentibus terrae motibus a
Theophane (p. 231, 11 sqq.) disertis verbis descriptis vehe-
mentissime labefactata esset, maximi tholi pars, quae ad
orientem spectat, ad terram proiecta est, qua ruina et altaria

1) De huius aedis historia af. egregiam Du Cangii dissertationem,
quae etiam in Pauli editione ab Imm. Bekkero in Bonnensi corporo
scriptorum Byzantinorum curata legitur.

⁴²) Hac de seditione, quae dicebatur Νίκα, complures scriptores
historiae Byzantinae narravere3 praeter ceteros Theophanes in chrono-
graphia, euius loros laudabo Boorii editionem secutus (Lipsiae 1886).

⁸) videas Theophanis narrationem p. 217, 16 sqq.

 

